<a name="socialistisk-folkeparti"></a>
## Socialistisk Folkeparti
[Gå tilbage](#scenariebeskrivelser)

I nedenstående findes en mere uddybet beskrivelse af SFs konkrete målsætninger og virkemidler inden for klimaområdet. Der er taget udgangspunkt i følgende udspil:

- Transportens CO2-Udslip Skal Ned – Og Vi Starter Nu
- En Grøn Investeringsplan For Transportsektoren i 2020&#39;erne
- En Ægte Klimaindsats i Landbruget

### Målsætninger for transport sektoren

- Salget af fossilbiler skal reduceres til 20% i 2022 og udfases helt i starten af 2030&#39;erne.
- De store byer skal være dieselfri senest i 2025.
- Mindst 95% af den kollektive trafik skal køre på vedvarende energi i 2030. Herunder skal alle busser i løbet af 2020&#39;erne omlægges til eldrift, biogas eller lignende.
- Desuden foreslår SF en række tiltag, der skal sikre nedbringe drivhusgasudledningen fra flyvning, samt forureningen fra skibsfart.

#### SF formulerer en række virkemidler som skal understøtte målsætningen om at stoppe salget af fossilbiler i starten af 2030&#39;erne og samtidig sikre at de større byer er dieselfri i 2025

- ** Registreringsafgiften på elbiler og plug-in hybridbiler, herunder varebiler, ændres således at der betales fuld registreringsafgift med rabat for energieffektivitet og et nedslag i registreringsafgiften på 50.000 kr. for elbiler**
- ** Fradraget for batteri til elbiler gøres permanent indtil videre (implementeret indtil 2030).**
-  Registreringsafgiften for de allermest energieffektive biler nedsættes. Der afsættes 100 mio. kr. til dette.
-  For at gøre det mere økonomisk rentabelt at vælge en elektrisk firmabil foreslår SF to konkrete tiltag, der vil lette skatten for elektriske firmabiler med 60%, og samtidig gøre det mindst 40% dyrere at køre i benzinbiler, der kører under end 25 km/l.: 1) at beskatningen af el-firmabiler i en periode foreløbig frem til 2022 sænkes til 10% af prisen (mod i dag 20-25%) – dog kun op til en passende beløbsgrænse, så lettelsen begrænses for luksusmodeller. 2) at beskatningen hæves til ca. 35% for benzinbiler, der kører mindre end 25 km/liter – opgjort efter EU&#39;s nye målemetoder, jfr.
-  Etablering af hurtigladestandere ved bl.a. motorveje, centrale steder i byerne, udvalgte tankstationer, hvoraf Staten finansierer 50% af en årlig ramme på 40 mio. Kr. (For dette beløb vil der årligt kunne etableres 25-40 anlæg á 4-6 hurtigladestandere (150kW)). SF foreslår derudover at oprette p-pladser decideret til elbiler og samtidig nedsætte p-afgiften for elbiler. Til sidst ønsker SF at indføre en ordning, som giver borgere mulighed for at prøvekøre en elbil til en favorabel pris.
-  Indførsel af roadpricing for personbiler. Roadpricingen vil dels mindske trængslen på vejene, og således bidrage til en reducering af CO2-udledningen fra personbiler, og dels vil fordele trafikken mere jævnt, både geografisk og afhængigt af myldretid. SF har intet konkret forslag, men ønsker en udredning af, hvordan og hvor hurtigt en roadpricing kan indføres.
- ** Eldrevne varebiler friholdes for registreringsafgift indtil videre (implementeret indtil 2030).**
-  Vægtgrænsen for eldrevne varebiler sættes op til 4,25 tons (en forhøjelse svarende til batterivægten)
-  Der søges dispensation fra EU-reglerne for kørekortregulativet for eldrevne varebiler op til 4,25 ton.
-  Afgiften på grøn gas til tung transport sænkes.
-  Indførsel af et lovkrav om dieselfri miljøzoner i bykommunerne i 2025. Kommunerne bør desuden med det samme have mulighed for at stille skærpede miljøzonekrav. Hvis kommunerne ønsker det, skal industrikvarterer kunne undtages. Dieselforbuddet vil i første omgang ramme industrien, da der for personbiler vil være en overgangsperiode på 6 år. Dieselforbuddet indeholder desuden et krav om, at arbejdsmaskiner bør være dieselfri i seneste 2025 (der vil dog også være en dispensationsmulighed).
-  Alle personbiler der ejes eller leases af eller udfører kontraktmæssige opgaver for det offentlige skal elektriske senest i 2023. Der afsættes et beløb svarende til 5.000 kr. pr. år pr. personbil.
-  Alle tunge køretøjer (varebiler og lastbiler) der ejes eller leases af eller udfører kontraktmæssige opgaver for det offentlige, skal være elektriske, køre på grøn gas el.lign. Der afsættes et beløb på 5.000 kr. pr. år pr. køretøj.

#### For at nå målsætningen om at 95% af den kollektive trafik skal køre på vedvarende energi i 2030 foreslår SF følgende

- ** Overordnet foreslår SF samlet set investeringer for 50 mia. Kr. i kollektiv trafik samt cyklisme i løbet af en tiårsperiode. Omkring halvdelen af disse investeringer er allerede vedtaget i Togfonden, som SF bakker fuld op om. (Togfonden er en aftale indgået af regeringen, EL og DF i 2014, som afsatte 22,5 milliarder kroner til at løfte af den danske jernbane).**
- ** Udbygning af letbaner i de større byer til et samlet beløb på 3,3 mia. kr.**
-  Forbedring af busdriften og indførsel af alternative former for offentlig transport i ydreområderne, fx selvkørende minibusser.
-  Gennemførsel af timemodellen, der indeholder en række tiltag til at udbygge det danske jernbanenetværk.
-  Forbedring af skifte- og parkingsforhold ved stationerne. I Togfonden er der afsat 400 mio. kr. til disse formål. SF ønsker beløbet hævet til 1,2 mia. kr. inkl. medfinansiering fra DSB, kommuner og regioner.
-  Fjerne omprioriteringsbidraget (de årlige nedskæringer på regionernes bevillinger til kollektiv transport).
-  Årlig afsættelse af 250 mio. kr./år til at gøre lange togrejser (og Bornholmertrafikken) billigere, bl.a. gennem bedre familierabat.
-  Forbedring regional togtrafik (ved at etablere bedre forbindelser og forbedre hastigheden. Samt elektrificering af Vejle-Struer forbindelsen)
-  Optimering og udbygge S-togsnettet
-  Forbedring af muligheder for at kombinere rejse med offentlig transport med cyklen.
- ** Alle busser i ruter og busser der udfører opgaver for det offentlige skal være elektriske eller køre på grøn gas. Ved indgåelse af nye kontrakter om busdrift, bør der være krav om, elektrificering af busserne. Den lave elafgift for buskørsel gøres permanent og suppleres af et engangstilskud på 50.000 kr. pr. bus.**
- ** Mindst halvdelen af alle nye taxaer skal køre på el senest i 2022 og 100 pct. senest i 2025. Der afsættes 60 mio. kr. i 2019-21 til at understøtte omlægningen i en overgangsperiode.**
-  For færger der modtager offentlig støtte - til Bornholm og diverse øer - vil det være en betingelse for støtten at færgerne overgår til eldrift eller anden vedvarende energi i det omfang det er teknisk og økonomisk muligt. Kravet gælder ved udløb af gældende kontrakter.
- ** Etablering en cykelpulje på 100 mio. kr årligt.**

#### SF vil imødekomme den store klimabelastning fra flytrafikken, ved i første omgang at indføre en personafgift på flyrejser

- ** Konkret foreslås en personafgift på flyrejser med følgende takster:**
  - ** 60 kr. på indenrigsfly og rejser til EU**
  - ** 200 kr. på mellemlange rejser**
  - ** 400 kr. på interkontinentale rejser.**
- ** For børn skal afgiften være det halve. Derudover vil det ikke være muligt for erhverv at trække af afgiften fra. Herudover indføres en afgift for godstransport pr. fly på 400 kr. pr. tons ankommende gods.**

#### For at sikre en mere klimavenlig skibsfart foreslår SF nedenstående

- På kort sigt at arbejde på skærpet håndhævelse i Nordsøen og Østersøen af de allerede vedtagne stramninger af IMO-reglerne. Samtidig ønsker SF, at staten via forskning mv. støtter udviklingen af mere konkurrencedygtige ikke- fossile drivmidler til skibe – det kan være el, grøn gas, brint eller andet.
- Et forbud i beskyttede zoner som Nordsøen og Østersøen, så snart dette bliver muligt at tage op i den internationale havorganisation, IMO.
- Desuden ønskes det at Danmark skal spille en aktiv rolle i internationale fora for at få forbudt bunkerolie i al skibsfart, start- ende med Arktis, hvor der er særlig fare ved evt. kollisioner/skibbrud.

### Målsætninger for landbrugssektoren

- Landbrugets klimaforurening skal nedbringes med op mod 25 pct. i 2030 i forhold til i dag (2019). For at nå denne målsætning, ønsker SF at
- Mindske det danske landbrugsareal og udvide skovarealet.
- Fremme klimavenligere afgrøder, husdyrsfoder og dyrkningsteknikker.
- Fremme bæredygtigt proteinfoder og klimavenlig fodring af kvæg.
- Fremme efterbehandling af staldgylle fra husdyr.
- Mindske brugen af diesel i landbruget.
- Mindske energiforbruget og fremme elektrificering af landbruget.
- Fremme klimavenligere kostvaner.
- Mindske madspild.
- Fremme forskning og udvikling inden for området.

#### SF foreslår en række tiltag, der skal mindske det danske landbrugsareal og fremme skovarealet

-  Dyrkning af de mest klimabelastende jorde (dvs. jorde med et stort indhold af kulstof, der omdannes til CO2 når jorden dyrkes) skal stoppes. Konkret foreslår SF at 65.000 hektar af disse kulstofrige jorde tages ud af drift, herunder at man stopper med dræning og gødning.
-  Gennemførsel af en politisk aftale om en forpligtende plan for skovmålsætningen, som Danmark tilsluttede sig i 1989. Dette vil kræve at der rejses (netto) mindst 10.000 hektar skov årligt frem til 2065.
-  Ændring af den målrettede kvælstofregulering, så der tilskyndes til at tage klimahensyn ved valg af virkemidler, og jordfordeling bør indgå i en løsning. Det er beregningsmæssigt antaget, at SF &#39;s forslag fører til en reduktion af landbrugsarealet med ca. 7 pct. i 2030, hvilket antages at medføre en tilsvarende reduktion af den husdyrrelaterede klimaforurening fra dansk landbrug
-  Indførsel af et dansk forbud mod brug af soja, og samtidig gøre mere klimavenlige alternativer mere konkurrencedygtige.
-  At stilles krav om fodring med øget fedt og kraftfoder for alle større kvægbesætninger på stald.
-  At fremme forskning i klimavenligt foder, fodertilsætninger og avl på køer der bøvser mindre.
-  At belønning for dyrkning af græs til foder. Græs binder langt mere kulstof end fx korn og raps, og kræver dertil kun pløjning hvert 4-5 år. Dertil foreslår de et krav om certificering af soja, samt andre afgrøder såsom hestebønner.
-  At tilbyde rådgivning og evt. lovgivning om klimavenlige dyrkningsteknikker.
-  Indførsel af et krav om at efterbehandle staldgylle med regler for, hvor stor en klimagevinst, der skal opnås herved, undtagen gylle fra små bedrifter. Der bør dog tages hensyn til økologisk brug, der ikke frit kan bruge gylle, der stammer fra konventionel brug. For at understøtte målsætningen om at udfase brugen af ubehandlet gylle, ønsker SF en tilskudsordning til biogasanlæg samt forskning inden for området. Disse tiltag vil betyde, at 85-90 pct. af staldgyllen efterbehandles i 2030.
- ** At der med 3 års varsel indføres dieselafgift for landbruget, hvilket vil gøre det mere attraktivt at vælge energieffektive maskiner, at elektrificere mest muligt og at vælge dyrkningsmetoder, der i mindre grad forudsætter energikrævende kørsel med tunge maskiner. (Antages at følge dieselafgiften til private biler)**
-  I første omgang at begrænse klimabelastningen fra vores fødevarer gennem oplysning, uddannelse af storkøkkenpersonale mv.
-  At undersøge muligheden for at indføre en retvisende klimaafgift på fødevare.
-  At nedsætte en fødevareklimakommission, der inden for et år skal komme med forslag til, hvordan det klimavenlige valg gøres til det oplagte – dvs. lettilgængelige og ikke for dyre – valg, herunder hvordan man ad den vej kan øge indtaget af vegetabilsk kost.
-  At øge støtten til forskning og udvikling af alternative, velsmagende, sunde og mere klimavenlige produkter.
-  Enkelte supermarkedskæder er stoppet med &quot;3 for 2&#39;s pris&quot; og lignende mængderabatter, som lokker forbrugerne til at købe mere end de kan nå at spise. Der skal forhandles med de øvrige kæder om at gøre det samme – ellers må der lovgives.
-  Ligesom i Frankrig, skal vi i Danmark kræve, at supermarkeder ikke må kassere brugbare fødevarer, men skal donere dem til velgørende organisationer.
-  Gennemførsel af en informationskampagne, som skal sikre, at forbrugerne ikke automatisk fravælger frugt og grønt med skønhedsfejl i supermarkederne.
-  Alle folkeskoler skal undervise i brug af madrester i madlavningen.
-  I højere grad at målrette den offentligt betalte forskning på landbrugsområdet, herunder det grønne udviklings- og demonstrationsprogram (GUDP) i retning af forskning i klimavenligt – og på anden måde miljøvenligt – landbrug og forøge indsatsen, efterhånden som der afsættes flere penge til offentlig forskning generelt.

### CO2 besparelse inden for landbrugssektoren

SF har udregnet at virkningen af deres klima-landbrugsplan i 2030 vil bespare 3.5 millioner ton CO2-e